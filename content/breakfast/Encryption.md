---
title: "Encryption"
date: 2020-02-24T12:07:26+06:30
type: "post"
image: "/images/Encryption.jpg"     



---


  

  {{< title title = "Encryptionအကြောင်းတစေ့တစောင်း(အန်_ခ_ရစ်_ရှင်း)" >}}
<!--more--> 

Encryption ဆိုတာ‌ကတော့ စာများ၊ဖိုင်များ၊မက်ဆေ့များ အစရှိသဖြင့်ဒေတာများကို ဝှက်စာအဖြစ်ပြောင်းလဲသည့် ဖြစ်စဉ်ကို ဆိုလိုခြင်း ဖြစ်ပါသည်။ ဝှက်စာအဖြစ်ပြောင်းလဲထားသည့် ဒေတာများကိုဝှက်စာဖော်ထုတ်နိုင်သော Encryption Key ရှိသူ(သို့မဟုတ်) စကားဝှက်ရှိသူသာ Decryption (ဝှက်စာဖြည်ခြင်း) ပြုလုပ်၍ဖတ်ရှုနိုင်မှာဖြစ်ပါသည်။Encryption ပြုလုပ်ခြင်းကို လုံခြုံရေးအတွက် လူတော်တော်များများက မိမိတို့ဖုန်းသို့မဟုတ် ကွန်ပျူတာထဲတွင် နည်းလမ်းမျိုးစုံဖြင့် အသုံးပြုကြပါသည်။ တစ်ယောက်နှင့်တစ်ယောက်စကားပြောဆိုရာတွင်လည်းကောင်း၊ မိမိ၏ ထိရှလွယ်သော၊ အရေးပါသော  ဒေတာများ Online တွင်သိမ်းဆည်းရာတွင်လည်းကောင်း Data Encryption ကို နည်းလမ်း မျိုးစုံဖြင့် အသုံးပြုကြပါတယ်။ 

end-to-end Encryption

လုံခြုံစိတ်ချရသော ဆက်သွယ်ရေး ဆာဗာ များတွင်လည်း end-to-end Encryption ကိုအသုံးပြုထားကြောင်းတွေ့ရှိနိုင်ပါသည်။ end-to-end Encryption ဆိုတာကတော့ ပေးပို့လိုက်သည့် အချက်အလက်များကိုဝှက်စာအဖြစ်ပြောင်းလဲကာ လက်ခံသူမှ သူ၏ စက်ပစ္စည်း(သို့မဟုတ်)ဝှက်စာဖော်ထုတ်နိုင်သော Key ဖြင့်သာဖတ်နိုင်‌‌ သော ဆက်သွယ်ရေးကိုဆိုလိုခြင်းဖြစ်ပါသည်။ ပေးပို့သူ၊လက်ခံသူ(သို့မဟုတ်) ဝှက်စာဖော်ထုတ်နိုင်သော Key ရှိသူမှ လွဲ၍ ပေးပို့ထားသော စာများ၊ဖိုင်များ၊ဒေတာများကို အခြားမည်သူမှ  ကြားဖြတ်ရယူခြင်း၊ ဖတ်ရှုခြင်းတို့ ပြုလုပ်နိုင်မှာမဟုတ်နိုင်ပါဘူး။ ဆိုလိုသည်မှာ မိမိတို့သုံးစွဲ‌သော Internet Provider များ Services Provider တို့အထိကြားဖြတ်မသိရှိနိုင်သော ဆက်သွယ်ရေး နည်လမ်းတစ်ခုဖြစ်ပါသည်။  ထို့ကြောင့် Online မှဆက်သွယ်မှုပြုလုပ်ကြသည့်အခါတွင်လည်း ရိုးရိုးဆက်သွယ် ခြင်းထက် end-to-end Encryption ပါရှိသော ဆာဗာများ၏ ၀န်ဆောင်မှုများကို အသုံးပြုရန် လိုအပ်ပါသည်။ ဥပမာ- Signal, ProtonMail,Telegram,Wire အစရှိသော ဆာဗာများ၊ဝန်ဆောင်မှုများ သည် end-to-end Encryption ကိုအသုံးပြုကာ လုံခြုံ‌ရေးအသားပေးသော ဆက်သွယ်ရေး လမ်ကြောင်းများ ဖြစ်ကြပါသည်။

