---
title: "KeepassXC"
date: 2020-02-27T01:06:02+06:30
type: "post"
categories: 
  - "Launch"
tags:
  - "Internet"
  - "Security"
image: "/images/launchp.png"
---
KeePass   XC  သည် စကားဝှက်များ စီမံခန့်ခွဲသည့် စနစ်တစ်ခုဖြစ်သည်။  Window / Mac Os / Linux  တို့တွင် လွယ်ကူစွာအသုံးပြုနိုင်သည်။Keepass XC  အား ကွန်ပျူတာအတွင်းသို့ ထည့်သွင်းခြင်း၊
Keepass XC တွင် လုံခြုံသည့် သိမ်းဆည်းရာ Database ဖွင့်ခြင်း ၊ သိမ်းဆည်းခြင်၊ Password များ Generate လုပ်ခြင်း ၊ သိမ်းဆည်းခြင်း ၊ ကူးယူသုံးစွဲခြင်းတို့ကို ပြသသွားပါမည်။

<!--more-->

{{< title title="Keepass XC အား ထည့်သွင်းခြင်း ">}}


https://keepassxc.org/download/ အား Browser မှ တစ်ဆင့်သွား၍ Download ပြုလုပ်နိုင်ပါသည်။ 
မိမိအသုံးပြုသော ကွန်ပျူတာစနစ်(  Window ( သို့ ) Mac Os ( သို့) Linux အစရှိသဖြင့် ) ကိုရွေးချယ်ပါ ။ 

Window 

Installer File တွင် မိမိကွန်ပျူတာ အမျိုးစားလိုက် 32 Bit နှင့် 64 Bit အား ရွေးချယ်ပါ ။ 
32 Bit နှင့် 64 Bit အား သိရန် မိမိကွန်ပျူတာမှ This PC အား Right Click နှိပ်၍ Properties တွင် ကြည့်နိုင်ပါသည်။ 
ထို့နောက် Installer file အား Download ဆွဲပါ ။
Download ပြုလုပ်ထားသော ဖိုင်အား ဖွင့်၍ ကွန်ပျူတာအတွင်းသို့ Install (ထည့်သွင်းခြင်း ) ပြုလုပ်ပါ ။ 

Mac OS 

Download ပြုလုပ်နိုင်သည့် စာမျက်နှာတွင် Mac Os ဆိုသည့် ကဏ္ဍကိုရွေးချယ်ပါ။ 
ထို့နောက် DMG Installer ဆိုသည့် ခေါင်းစဉ်အောက်မှ ဖိုင်အား ဒေါင်းလုပ် ရယူပါ။ 
Download ပြုလုပ်ပြီးသော ဖိုင်အား ဖွင့်၍ ကွန်ပျူတာအတွင်းသို့ထည့်သွင်းပါ။ 


Explore Yourself 

ထည့်သွင်းခြင်း အဆင့်ပြီးဆုံးပါက မိမိကိုယ်တိုင် စူးစမ်းလိုသူများအနေဖြင့် ်မိမိစိတ်ကြိုက် လက်တွေ့စမ်းသပ်နိုင်သည်။ 

အကယ်၍ အခြေခံ အဆင့်များပြုလုပ်လိုပါက အောက်ပါအတိုင်းပြုလုပ်နိုင်သည်။ 

{{< title title="အဆင့် ၁ ။ Database အသစ်တည်ဆောက်ခြင်း">}} 

{{< img src="/images/KP1.PNG">}}

Database ဆိုသည်မှာ စကားဝှက်များကို သိမ်းဆည်းထားမည့်ဖိုင် တစ်ခုဖြစ်သည်။  ဤဖိုင်ထဲတွင် သိမ်းလိုတဲ့ စကားဝှက်များကို ထည့်သွင်းထားပြီး ၊မိမိ အသုံးပြုလိုတဲ့အချိန်မှ လိုအပ်တဲ့စကားဝှက်ကို Database File ထဲမှ ထုတ်ယူသုံးစွဲတဲ့ပုံစံခြင်းဖြစ်သည်။ Database တစ်ခုကိုဖွင့်ရန်အတွက် ပင်မစကားဝှက် တစ်ခုထားပေးပါသည်။ အင်္ဂလိပ်လိုတော့ Master Key ( မာစတာ ကီး)  ဟုခေါ်ပါသည်။Master Key ကို မှတ်မိပြီးဖွင့်နိုင်မှသာကိုယ်သိမ်းထားတဲ့ စကားဝှက်တွေဆီ ဝင်လို့ ရနိုင်ပါမည်။ ထို့ကြောင့် Master Key ကို မေ့၍မရနိုင်ပါ။

Database တစ်ခုချင်းစီမှာ နာမည်ရှိပါသည်။ ဥပမာ Database ကို Password လို့ ကိုယ်က  နာမည်ပေးထာလျှင် Password.kdbx ဆိုတာမျိုးဖြစ်ပြီး သိမ်းထားလိုက်မည်။ Database ဖိုင်တွေရဲ့ အဆုံးသတ်က .kdbxဖြစ်သည်။ 

New Database တည်ဆောက်ပါ Keepass XC အားဖွင့်လိုက်လျှင် ပထမဆုံးအကြိမ်ဖွင့်ခြင်းဖြစ်ပါက ယခုကဲ့သို့မြင်ရမည်ဖြစ်ပြီး Create New Database ကိုနှိပ်ပါ။ 

{{< img src="/images/KP2.PNG">}}

ထို့နောက် အောက်ပါအတိုင်း
ပထမအဆင့်  နာမည်( Name )  နှင့် သိမ်းဆည်းမည့်နေရာ ( file Location ) အားရွေးချယ်ရမည်။ 

ဒုတိယအဆင့် Password အသစ်တစ်ခု ထည့်သွင်းပေးရမည်။မိမိထည့်သွင်းခဲ့သော စကားဝှက်အား သေချာရန်  နောက်တစ်ကြိမ်  ထည့်သွင်းရမည်။ ( ယခုထည့်သွင်းသည့် စကားဝှက်သည် Database အားဖွင့်လျှင် သုံးရမည့် စကားဝှက်ဖြစ်သည့်အတွက် မမေ့ရန် အရေကြီးသည်။ ) 

တတိယအဆင့် Keyfile နေရာအား စတင်အသုံးပြုသူများအနေဖြင့် ချန်ခဲ့နိုင်သည်။ 



{{< title title="အဆင့် ၂ ။ New Entry ထည့်သွင်းခြင်း ">}}

Database အတွင်းသို့ ဝင်ရောက်ခြင်းနှင့် သိမ်းဆည်းခြင်း

{{< img src="/images/KP3.PNG">}}

Database တစ်ခုဖန်တီးပြီးပါက စကားဝှက်များ စတင်သိမ်းဆည်းနိုင်ပြီဖြစ်သည်။ ထို့သို့ သိမ်ဆည်းခြင်းကို Entryလုပ်ခြင်းဟုခေါ်သည်။ 

Entry လုပ်ရန်အတွက် မိမိသိမ်ဆည်းလိုသော Database ထဲသို့ ဝင်ပါ ။ Open Existing Database ဆိုသည့်နေရာတွင် မိမိ၏ Database ဖိုင်အား ရွေးချယ်၍ စကားဝှက်ရိုက်ထည့်ကာ ဖွင့်ပါ။ ဥပမာ ပုံတွင်ဖော်ပြထားသည့်အတိုင်း Password.kdbx ဆိုသည့် ဖိုင်အားရွေးချယ် ဖွင့်ပါ။ 

{{< img src="/images/KP4.PNG">}}

Database  ထဲ ဝင်ရောက်ပြီးချိန်တွင် ဘယ်ဘက်အပေါ်ထောက်တွင်ရှိသော ( icon ) ပုံစံကိုနှိပ်၍ စကားဝှက်များတစ်ခုချင်းစီ စတင် သိမ်းဆည်းနိုင်ပြီဖြစ်သည်။ 



{{< title title="အဆင့် ၃ ။  ခက်ခဲသောစကားဝှက်အသစ်များဖန်တီးခြင်း ">}}

Entry ပြုလုပ်ရာတွင် မိမိနဂိုရှိသော အကောင့်အဟောင်းများမှ စကားဝှက်အဟောင်းများကို ထည့်သွင်းမှတ်သားနိုင်သကဲ့သို့ အသစ်များလဲဖန်တီးနိုင်သည်။ ( မှတ်ချက် ၊ Keepassမှ ဖန်တီးလိုက်သော စကားဝှက်အသစ်များသည် လက်ရှိအသုံးပြုလျှက်ရှိသော အကောင့်များတွင် အလိုလျှောက် ပြောင်းလဲသွားမည်မဟုတ်ပါ။ထိုသို့ပြောင်းလဲရန်အတွက် မိမိကိုယ်တိုင် ပြောင်းလဲလိုသည့် ဝက်ဘ်ဆိုက် (သို့ ) အကောင့်တွင် သွားရောက် ပြောင်းလဲ ပြီးမှ ထိုစကားဝှက်များအသစ်များနှင့် မိမိအကောင့်များသည် ချိတ်ဆက်သွားမည်ဖြစ်သည်။ 


{{< title title="အဆင့် ၄ ။ စကားဝှက်များကူးယူအသုံးပြုခြင်း ">}}

မိမိအကောင့်အားဝင်ရောက်ချိန်တွင် စကားဝှက်အား ရယူရန်အတွက် Database အတွင်းမှ ကူးယူရမည်ဖြစ်သည်။ ထို့နောက်မိမိ စကားဝှက်ထည့်သွင်းလိုသည့် နေရာတွင် Paste ပြုလုပ်၍ ဝင်ရောက်နိုင်မည်ဖြစ်သည်။ 

( သို့ မဟုတ် ) 

မိမိထည့်သွင်းထားသော Entry ပေါ်သို့  Right Click နှိပ်၍ အောက်ပါအတိုင်း မိမိ ပြုလုပ်လိုသည့် လုပ်ဆောင်ချက်ကို ရွေးချယ်နိုင်သည်။ 


ထို့နောက် Lock Icon ကိုနှိပ်၍ မိမိ Database အားလုံခြုံစေရန်ပြန်လည် သော့ခတ်ထားနိုင်သည်။ 






