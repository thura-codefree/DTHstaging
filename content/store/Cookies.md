---
title: "Cookies"
date: 2020-02-24T12:08:18+06:30

image: "/images/internet-cookies.jpg"
---
  {{< title title="Cookies ဆိုတာဘာလဲ??">}}
  <!--more-->
 ဒီနေ့ကျွန်တော်တို့ ဒီဂျစ်တယ် လက်ဖက်ရည်ဆိုင်ကနေပြီးတော့ စားလို့မရတဲ့ ကွတ်ကီးများအကြောင်း ပြောပြပေးသွားမှာ ဖြစ်ပါတယ်။ 

Cookies များကို Internet Cookies များဟုခေါ်ကြပါတယ်။ Cookies များကို Website တော်တော်များတွင် တွေ့ဖူး၊ ရင်းနှီးဖူးကြပါလိမ့်မယ်။ 

{{< img src="/images/Cookie1.png">}}
{{< img src="/images/Cookies2.png">}}

 Reference - donottrack  

ပုံမှာပြထားတာကတော့ Website တစ်ခုက Cookie အသုံးပြုကြောင်း အသိပေးတဲ့ notification ဖြစ်ပါတယ်။ 

Cookies တွေကို Website သုံးစွဲရလွယ်စေရန် အသုံးပြုကြပါတယ်။ Website ဝင်ရောက်သူများ ၏ Website အတွင်း လှုပ်ရှားမှုများ၊ အသုံးပြုမှုများကို Browser မှ စာဖိုင်များအနေဖြင့် မှတ်ထားပေးပြီး နောက်တစ်ခေါက် အသုံးပြုရာတွင် ပိုမိုအဆင်ပြေစေရန် သုံးကြပါတယ်။ အကယ်၍ Website က အမည်၊ Email စသည်ဖြင့် ကိုယ်ပိုင်အချက်အလက်များကို ထည့်သွင်းခိုင်းပြီး အကောင့်ဖွင့်ရသည့် Website များဖြစ်နေပါက Cookies သည် ပိုမိုအရေးကြီးသော အစိတ်အပိုင်းမှ ပါဝင်ပတ်သတ်တယ်။ Website တစ်ခုအား စတင်ဝင်ရောက်ပါက ဝင်ဝင်ချင်းတွင် " ကြိုဆိုပါသည်" ဟု ရေးထားတယ်ဆိုပါစို့ - အကောင့်ဖွင့်ပြီး နောက်တစ်ခါ ပြန်ဝင်သည့်အခါတွင် " ကြိုဆိုပါသည် "ကိုဘယ်သူ" " မ  ဘယ်သူ"  ဟု မိမိ နာမည်အား ပြောင်းလဲ အသုံးပြုပေးထားမည်ကို တွေ့နိုင်ပါတယ်။ ဆိုလိုသည်မှာ Website သို့ မိမိ ပေးထားသည့် သတင်းအချက်အလက်များကို အသုံးပြုထားခြင်းဖြစ်ပါတယ်။
	Cookies များကို Browser ထဲတွင် သိမ်းထားပြီး Website ထဲသို့ ဝင်တိုင်း Cookies များကို Web Server သို့လှမ်းပို့ပေးကာ နောက်ဆုံးသုံးခဲ့သည့်အတိုင်း ပြန်လည်ဖော်ပြပေးပါတယ်။ ထို့ကြောင့် အကောင့်ကို  Website တွင် Log in ဝင်ထားပါက နောက်တစ်ခါ ထပ် Log in ဝင်စရာမလိုခြင်းဖြစ်တယ်။ 
Cookies များတွင် ယာယီမှတ်ပေးထားသည့် Cookies များရှိသလို အမြဲမှတ်ပေးထားသည့် Cookies များလဲ ရှိပါတယ်။ 
Cookies များမှ တစ်ဆင့် သုံးစွဲသူ၏ အချက်အလက်များကို ရယူသိမ်းဆည်းထား၍ အခြားနေရာတွင် ပြန်လည် အသုံးပြုနေသော Website များစွာရှိပါတယ်။ အကယ်၍ Website သည် သုံးစွဲသူ၏ ဘဏ်အကောင့် နှင့် ချိတ်ဆက်ရန်လိုအပ်နေပါက အကောင့် နံပါတ် ကိုရိုက်ထည့်ရပါတယ်။ ထိုအခါ ပေးထားသည့် အချက် အလက်များကို အသုံးချကာ Browser မှ တစ်ဆင့်သော်လည်းကောင်း၊ Website မှတစ်ဆင့်သော် လည်းကောင်း သုံးစွဲသူကို တိုက်ခိုက်လာနိုင်ပါတယ်။သုံးစွဲသူ၏ အပြုအမူများ၊ စိတ်ဝင်စားမှုများ၊ ရှာဖွေမှုများကိုစုစည်းထားကပရိုဖိုင်တစ်ခုတည်ဆောက်ထားခြင်းဖြစ်သည်။ တစ်ချို့သော websiteများသည်ငွေကြေးအကျိုးမြတ်အတွက် သိမ်ဆည်းထားသော သုံးစွဲသူ၏ 
ကိုယ်ရေးကိုယ်တာအချက်လက်များကို  ကြော်ငြာကုမ္ပဏီ များသို့ ရောင်းချခြင်း၊ မျှဝေခြင်းတို့ လည်း ဖြစ်ပေါ်လာနိုင်ကြောင်း သာဓကများလည်းရှိခဲ့ပါတယ်။ ထိုအခါ အသုံးပြုသည့် Browser တွင် ကိုယ့်ကိုခြေရာခံဖော်ပြပေးနေသည့် ကြော်ငြာများတက်လာပါလိမ့်မည်။ ထိုကြော်ငြာများသည် အများစုမှာ အန္တရာယ်များနေတတ်သည်။ ဘယ်ကိုဦးတည်နေမှန်းမသိရသည့် လင့်ခ်များစွာဖြင့် ကြော်ငြာများသည် သုံးစွဲသူ၏ Browser နှင့် ဖုန်း ( သို့မဟုတ် ) ကွန်ပျူတာကိုပါ ထိခိုက်လာနိုင်ပါတယ်။ ဗိုင်းရပ်စ်များပါ ပါလာနိုင်ပါသည်။
	Cookies များသည် သုံးစွဲသူ၏ အချက်အလက်များကို အလွယ်တကူမှတ်ထားပေးနိုင်ခြင်းကြောင့် Website ကို ဖန်တီးသူတို့အဖို့ ထို Website ကို ပိုမိုကောင်းမွန်အောင်လုပ်ဖို့၊ အသုံးပြုသူများ ပိုမိုအဆင်ပြေစေဖို့ များစွာအသုံးဝင်ပါတယ်။ သို့သော် နောက်ပိုင်းတွင်မှ Cookies များကို မသမာသော နည်းလမ်းဖြင့်သုံးလာကြခြင်းများလည်းရှိသည်။ Website တစ်ခုကို အသုံးပြုရန်အရေးကြီးလိုအပ်ပါက Cookies များသည် ရှောင်လွှဲ၍မရနိုင်ပေ။ သို့သော် သိမ်းဆည်းထားသည်များကိုပြန်လည်ဖျက်ပစ်နိုင်ပြီး အမြဲဖျက်ပေးနေသင့်သည်။ Browser ကို ဖွင့်လိုက်သည်နှင့် သုံးလက်စအတိုင်းလေး ပေါ်လာခြင်းက အလွန်အဆင်သင့်ပေမယ့် မိမိသတင်းအချက်အလက်များပေးနေရသည့် အတွက်
သုံးစွဲရလွယ်ကူခြင်းကိုဂရုစိုက် ပြန်လည်စဉ်းစားမိစေပါသည်။ 
	ဖုန်း ( သို့မဟုတ် ) ကွန်ပျူတာထဲမှ cookies များ၊ သွားခဲ့သည့် Website များ၏ History ကို ဖျက်ရန်{{<hplink src="https://bit.ly/2HvBCT3" name="Chrome Browser History ဖျက်နည်း">}} မှတစ်ဆင့် လေ့လာဖတ်ရှုနိုင်ပါသည်။ Hsitory ကို ရှင်းလိုက်ပါက Browser မှ မှတ်ထားသည့် သုံးစွဲသူ၏ အချက်အလက်များအကုန်လုံး ပျက်သွားမည်ဖြစ်သည်။ ထိုအခါ ပိုမိုလုံခြုံသော အင်တာနက် ရှာဖွေမှုများကို ပြန်လည်စတင်နိုင်ပါပြီ။

Cookie ဆိုတာဘာလဲ ဘာလိုအလုပ်လုပ်လဲဆိုတာကို နားလည်လွယ်အောင်ဥပမာလေးနဲ့ ရှင်းပြရမယ်ဆိုရင်

ဖြစ်စဥ် ၁ 

မဟေမာ သည်ခတ္တာကွန်ဒိုကိုနေ့စဥ်ရုံးတတ်ရသူဖြစ်သည်။ 

ရုံးစတတ်သောနေ့တွင် ခတ္တာကွန်ဒို၏  မူဝါဒအရ လုံခြုံရေး ဝန်ထမ်းတစ်ဦး အား 

မဟေမာ၏မှတ်ပုံတင်၊ လိပ်စာ၊ မွေးသက္ကရာဇ်၊အလုပ်အကိုင် ၊ ဘယ်အထပ်ကိုသွားရမည် ဘာအ​တွက်လာ သည်စသောအချက်အလက်များကိုပေးရသည်။

ထိုအချက်အလက်များကို လုံခြုံရေးဦးလေးကြီးက လုံခြုံရေးလိုအပ်ချက်အရ မှတ်သားထားလိုက်သည်။ 

နောက်နေ့များတွင် မဟေမာသည် ဝန်ထမ်းကဒ်သာပြ၍ ဝင်နိုင်ပြီဖြစ်သည်။

မဟေမာ၏အချက်လက်များသည် လုံခြုံရေးဦးလေးကြီးမှတ်သားထားသောနေရာတွင်ရှိနေနှင့်ပြီဖြစ်သည်။

နောက်ထပ်နေ့များတွင် မဟေမာ၏ ရုံးတက်ချိန် ၊ ရုံးဆင်းချိန် ၊ အဝတ်အစား ဝတ်ဆင်ပုံ ၊ မဟေမာ ၏ သူငယ်ချင်းများ ၊ အစရှိသည့် အချက်လတ်များကိုလည်း လုံခြုံရေးဝန်ထမ်းများမှ နေ့စဥ် တွေ့မြင်နေကြသည်။ 

ထိုအချက်လက်များကို ကောင်းသော‌နေရာတွင်အသုံးပြုထားရှိခြင်းသာမက မကောင်းသောနေရာတွင်သုံး
နိုင်လေသည်။
ဥပမာ မဟေမာကို တစ်ဖက်သက် သဘောကျနေသောကျော်ကျော်သည် မဟေမာနောက်သို့လိုက်ရန် သူမ၏ရုံးတတ်ရုံးဆင်းချိန်များကို သိချင်သောကြောင့် လုံခြုံရေးဦးလေးကြီးထံတွင်တောင်း ကြည့်နိုင်လေ သည် ( သို့ ) မတော်တဆ ပေါက်ကြားသွားနိုင်သည်။ 

ထို့‌ကြောင့်ခတ္တာကွန်ဒိုတွင်လုံခြုံစိတ်ချရသောမူဝါဒများထားရှိမှမဟေမာ၏ကိုယ်ရေးကိုယ်တာ အချက်အလက်များ မပေါက်ကြားမည်ဖြစ်သည်။

အထက်ပါဖြစ်စဥ်တွင် ခတ္တာ ကွန်ဒိုသည် မိမိဝင်ရောက်အသုံးပြုသည့် Website ဖြစ်သည်။ မဟေမာသည် ဝင်ရောက်အသုံးပြုသူဖြစ်သည် ။ လုံခြုံရေး ဝန်ထမ်းများ သည် သက်ဆိုင်ရာ Website စီမံခန့်ခွဲ သူများဖြစ်သည်။  မဟေမာ ၏ အချက်လတ်များသည် ထို Website များသို့ သွားရောက်ရာတွင် မဖြစ်မနေ ပေးအပ်ရသော Data များဖြစ်သည် ဟု ယူဆနိုင်မည်ဖြစ်သည်။ 



